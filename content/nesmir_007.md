---
title: Tónina
contentType: prose
---

<section>

_Po křehkém trávníku jde pes,_

</section>

<section>

            _mé hvězdy na nebi: varietní skupina  
            kdesi ve špici hrůzy._

</section>

<section>

            _Z hospody na chodníku  
            tečou muškáty.  
Skvěle opřena   přes celé náměstí   kasírky  
nahotinka ruka._

</section>

<section>

_„Tonino…“_

</section>

<section>

            _Někdo zved přesmoc hlavu  
            ze stolu,_

</section>

<section>

            _(chlapecká tvář,   nějaké smutné  
            nedorozumění s očima):  
„Tonina… moje tónina!“,  
pes vyštěk,    kost a kůže._

</section>

<section>

_Hm,    kdekdo hladovej…_

</section>

<section>

            _dva nesmrtelné stromy  
            před kaplí_

</section>

<section>

            _hnuly se v náhlém větru sem  
            a tam —  
zelený záchvat smíchu, záchvat pláče  
v jedné vteřině!_

</section>

<section>

_Rusové zpívají._

</section>

<section>

            _Krouží,  
            drží se kolem krku,_

</section>

<section>

            _dupli si: smějí se celým tělem.  
            Blondýnky v zákrytu leští si  
o břicho  
zlatý cikánský prsten._

</section>

<section>

_Poslední tramvaj._

</section>

<section>

            _Tonina cuká kasou,  
            ječí zvon…_

</section>

<section>

            _Muži se vytratily oči.  
            Jenom ty ruce drží pořád před sebou,  
jak by už nechtěly na stůl,  
jak by jí rozhrnovaly prsy._

</section>
