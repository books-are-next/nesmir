---
title: Kusy
contentType: prose
---

_Kříšení prutů,  
okna bez záclon,_

_kříž v černém stojí na jedné,  
cizota v bílém na všech čtyřech._

            _Hadi prý neslyší.  
            Ryby prý nespí ve dne ani v noci._

            _A Bůh tu nejvyšší?_

_Či už jsme sami svrchovanou mocí?_

_Zasažen stříbrem,  
zved se dravec pták,_

_větvení lip se za ním divě  
chvělo._

            _To rozpětí,  
            ta kytka per_

            _na  nebi  tkví  jak  totemová  hlava!_

_Těžkopád stromu,   totemové tělo._

_Ano,  
pořád  ty  kusy  soch  sbalené  v  mokrých,_

_ledovatých hadrech,  
kusy lávy,_

            _kusy znělce,  
            kusy úbělu…_

            _nějaká krajina úporně zabolela dům_

_svou nepřítomností._

_Honorace věží.     Do Ignáce sněží.  
A ženy v parfumerii čichají k zápěstím,_

_křiklavě, křehce v loubí knihovny  
učí se Indka časování sloves._

            _Zítra je Velikonoční pondělí,  
            Laura bude mít zelené šaty,_

            _poseté fialkami._

_Petrarca zapře třikrát poesii._
