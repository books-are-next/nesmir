---
title: Nesmír
contentType: prose
---

_Blázen,  mám ještě na všem lešení!_

_A povětří ve vilách husté jak obilí_

            _a strom sám na kopci bije a lomí  
            snad dvacíti rukama:_

            _bože,  
            to zdejší do větru zoufalství  
je krásné!_

_Slyšet list kosatce, jak řízl do prázdna._

            _Takové ukrutné nic,  
            jak tenkrát na Nilu kde jsem div  
            nepřišel o život._

_Měl tvoje zelené oči._

_Přebytečně bílé, dítě se v okně zamotalo  
do záclon —_

            _v prosklené verandě  
            jeví se plachá gesta samoty:  
            beznohý grandiózní balet!_

_Bolí ta pláň.    Ty nyvě nemotorné tvary.  
(Jako v dopise.)_

            _Můj nesmír ještě neví, co je to  
            být starý._

_Ale dozví se._

_Klejou.  
Někdo vypráví obsah filmu…_

_ke mně dnes v šeru cesta stříbrná  
            jako plesnivý chleba._

            _Naparuje se dým.  
            A měsíc kane z rour jako vařící cukr._

_A každý tvůj smích,  odkudkoli,  je  
prvorozený._
