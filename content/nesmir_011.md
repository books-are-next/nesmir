---
title: Pelyněk
contentType: prose
---

_Po někom lesk, po někom přísný smutek.  
V jedné vsi_

            _bůhví čí je to dům_

_zatápím vkleče v nějakých kamnech,  
ruce plné ran… (Něco jsme asi  
přes den napínali,_

            _asi řetěz  
            nebo drátěný plot)._

_Rozpita,  
žena v koutě lije z převysoka čaj,_

            _je měděný  
            a červený_

_a žlutý.  
A stařec ve sněhové košili dívá se  
na ni skrz dům jako na dítě:_

            _musí spolu žít dlouho,  
            jsou si podobni._

_Vypsanou rukou pápěrek a les.  
Starý, třikrát ohřívaný život_

            _rozšuměl se na plotně —_

_leč cimra ve vánočním balení:  
jas třísní z tálů, kreslí zlatince_

            _po věcích, po lidech…  
            Činí je úhlednými._

_Za okny parket. Parket plný sněhu.  
„Dámská volenka!“,_

            _člověk co vchází  
            nebyl asi nikdy na světě._

_Ale je!  
Ale se po něm všichni ohlížejí!  
a všichni o něm zarytě mlčí, až_

            _do tmy._

_„Pij pelyněk…“ slyším ho někde  
blízko za zády._

            _„Pelyněk pravý… srdce supa.“_
