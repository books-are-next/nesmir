<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nesmir-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nesmir-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_basne ParaOverride-1">Její milost</p>
			<p class="MLP_uroven3_basne ParaOverride-2">1</p>
			<p class="MLP_verse_-0-12- ParaOverride-1">Nějaká prudká bolest v povětří, </p>
			<p class="MLP_verse_-0-12- ParaOverride-1">strom napřímil se v kůře.</p>
			<p class="MLP_verse_-0-12- ParaOverride-1">Ale nikdo ani ponětí.&#160;&#160;&#160;&#160;&#160;Na nebi, <br/>na zemi.<br/>Jen já…</p>
			<p class="MLP_verse_-0-12- ParaOverride-1">trochu rozkoš, trochu tíseň řezaly mě křížem <br/>v očích </p>
			<p class="MLP_verse_-0-12- ParaOverride-1">a nádherné řádění záhybů a pohnutek a skvrn <br/>(slzy hráchy,&#160;&#160;&#160;&#160;&#160;žádný štráchy)</p>
			<p class="MLP_verse_-0-12- ParaOverride-1">a z vysokánských chórů:</p>
			<p class="MLP_verse_-0-12- ParaOverride-1">že jsi na světě!</p>
			<p class="MLP_verse_-0-12- ParaOverride-1">že jsi zde na mém světě útle přítomna! <br/>jen jak hudba <br/>jen potmě šrám nahým stříbrným nožem!</p>
			<p class="MLP_verse_-0-12- ParaOverride-1">Zvěř přestala žrát.</p>
			<p class="MLP_verse_-0-12- ParaOverride-1">A cosi nad ději, <br/>nad živobytím, <br/>co jen kradmo,&#160;&#160;&#160;&#160;&#160;na třaslavých špičkách…</p>
			<p class="MLP_verse_-0-12- ParaOverride-1">A házel sebou cecík déšť…</p>
			<p class="MLP_verse_-0-12- ParaOverride-1">A něčí radost stála v okně letně vyšňořena <br/>k odjezdu…</p>
			<p class="MLP_verse_-0-12- ParaOverride-3">A v keři křidýlko nočního motýla, <br/>který se na světle zabil.</p>
			<p class="MLP_uroven3_basne ParaOverride-1">2</p>
			<p class="MLP_verse_-0-12- ParaOverride-1">Byla jsi, <br/>nebylo stání.</p>
			<p class="MLP_verse_-0-12- ParaOverride-1">Jat sladkým prolhanstvím, <br/>křiklavým, dlouhým smíchem vstupoval jsem <br/>do hovorů,&#160;&#160;&#160;&#160;&#160; abych dokázal, že žiju.</p>
			<p class="MLP_verse_-0-12- ParaOverride-1">Městem táh vítr.<br/>Jakej šel,&#160;&#160;&#160;&#160;&#160;takovou potkal.<br/>Dům „Boží oko“ v Malé Štupartské byl <br/>od střechy po zem slepý.</p>
			<p class="MLP_verse_-0-12- ParaOverride-1">Šťastlivo, hrubě z herny rozhýklo se <br/>chlapectví.</p>
			<p class="MLP_verse_-0-12- ParaOverride-1">A někde v šancích rozlila se září lampa <br/>zahrabaná do sněhu <br/>(ač vrchovaté léto!)</p>
			<p class="MLP_verse_-0-12- ParaOverride-1">a celá tichá pošta mezi vodami a pevninou zalknuta divem doslovného znění!</p>
			<p class="MLP_verse_-0-12- ParaOverride-1">Z lesů vál černý vzduch.<br/>Leč nekonec třpytu — <br/>jediným božím trhnutím <br/>otevřen náhle západ až na živé maso!</p>
			<p class="MLP_verse_-0-12- ParaOverride-1">Rána až ke Hřebči.<br/>K spatření v dílně pila, pravý úhel, <br/>linkovací šňůra po otci.</p>
			<p class="MLP_verse_-0-12- ParaOverride-1">Klečíš v tom ohni, <br/>hladíš ho po řežavém,&#160;&#160;&#160;&#160;&#160;po zlatě a po krvi.</p>
			<p class="MLP_verse_-0-12- ParaOverride-1">Slzy hráchy,&#160;&#160;&#160;&#160;&#160;ohlídla ses od oharků <br/>po mně:</p>
			<p class="MLP_verse_-0-12- ParaOverride-3">„Buší mu srdíčko.“</p>
			<p class="MLP_uroven3_basne ParaOverride-1">3</p>
			<p class="MLP_verse_-0-12- ParaOverride-1">Do koho jsi to vstala?</p>
			<p class="MLP_verse_-0-12- ParaOverride-1">Do koho usínala?</p>
			<p class="MLP_verse_-0-12- ParaOverride-1">Žár padl hlavou do bitého skla, <br/>někdo si teatrálně oprašuje kolena, <br/>aniž klečel.</p>
			<p class="MLP_verse_-0-12- ParaOverride-1">A celé modré zahradnictví.<br/>Nov, teprv tužtičkou,&#160;&#160;&#160;&#160;&#160;šmiká ti srpem růže.</p>
			<p class="MLP_verse_-0-12- ParaOverride-1">Skvost přítomnosti!<br/>Snad právě určuješ nové světové strany.<br/>A snad ses jenom z výšky políbila u prsou, </p>
			<p class="MLP_verse_-0-12- ParaOverride-1">jak se sám od sebe potichu poltí <br/>boží dvorec na zip.</p>
			<p class="MLP_verse_-0-12- ParaOverride-1">Jde k tobě od stájových jeslí do soumraku<br/>kůň,</p>
			<p class="MLP_verse_-0-12- ParaOverride-1">(Středohoří mé… hořem hoříme!)</p>
			<p class="MLP_verse_-0-12- ParaOverride-3">A zrovna v tom nejkrásnějším!</p>
			<p class="MLP_uroven3_basne ParaOverride-1">4</p>
			<p class="MLP_verse_-0-12- ParaOverride-1">Jsi z teskné hlavy</p>
			<p class="MLP_verse_-0-12- ParaOverride-1">Na Žalým&#160;&#160;&#160;&#160;&#160;na té kalvárii zdejší <br/>strmí strach o tebe, <br/>bledý&#160;&#160;&#160;&#160;&#160;jak andaluský palác.</p>
			<p class="MLP_verse_-0-12- ParaOverride-1">Jsi náběr sukně&#160;&#160;&#160;&#160;&#160;Jedním tahem sníh<br/>V koruně srázem stozelenej rámus, <br/>čajových svíček po vrch strom.</p>
			<p class="MLP_verse_-0-12- ParaOverride-1">A had i s korunkou šourá se do něčího <br/>ráje.</p>
			<p class="MLP_verse_-0-12- ParaOverride-1">A sháňka po lidech jde z pusta do prázdna, <br/>mají ji za blázna…</p>
			<p class="MLP_verse_-0-12- ParaOverride-1">v podzemí školy muži na nářadí.</p>
			<p class="MLP_verse_-0-12- ParaOverride-1">Bože,&#160;&#160;&#160;&#160;&#160;tak chudé divadlo!<br/>A samá královská role.</p>
			<p class="MLP_verse_-0-12- ParaOverride-1">Pláň dětsky rozmrkaná v citrónovém světle. <br/>Něco nám začli hrát,&#160;&#160;&#160;&#160;&#160;co nikdo neslyší.<br/>Mží… Tančís pána.<br/>Tančím paní.</p>
			<p class="MLP_verse_-0-12- ParaOverride-1">Jsi moje žádné smilování</p>
			<p class="MLP_verse_-0-12- ParaOverride-1">A Bůh tu nejvyšší.</p>
			<p class="MLP_verse_-0-12- ParaOverride-1">Být! A zas všecko nevědět: <br/>kde začíná růže, kde zběsilost, kde hřích… <br/>Jako na začátku.</p>
			<p class="MLP_verse_-0-12- ParaOverride-1">To se ještě psaly dopisy.<br/>To si ještě lidi psali, že jsou raněni <br/>na smrt, </p>
			<p class="MLP_verse_-0-12- ParaOverride-3">a mysleli tím lásku.</p>
			<p class="MLP_uroven3_basne ParaOverride-1">5</p>
			<p class="MLP_verse_-0-12- ParaOverride-1">Utíkáš mi.</p>
			<p class="MLP_verse_-0-12- ParaOverride-1">Utíkám ti.<br/>Snad z té prosté bázně, že se splaší <br/>hlavy.<br/>Že tu nikde konec Staré Boleslavi.</p>
			<p class="MLP_verse_-0-12- ParaOverride-1">Včelaři vyhlížejí královny.</p>
			<p class="MLP_verse_-0-12- ParaOverride-1">A někde stranou tušit řadu pokojů, kde se <br/>každé slovo nevěřícně nese:<br/>„Polož tu cukřenku!“<br/>„Samotnýmu nejlíp!“<br/>„Nikdo se tě neprosil…“</p>
			<p class="MLP_verse_-0-12- ParaOverride-1">na jitřní straně, v půli hor <br/>hranatá hmota mhy jak Maratova vana.</p>
			<p class="MLP_verse_-0-12- ParaOverride-1">Bodový reflektor se kácí v bazénu&#160;—</p>
			<p class="MLP_verse_-0-12- ParaOverride-1">slyším tě plakat zlostí:</p>
			<p class="MLP_verse_-0-12- ParaOverride-1">že nic tu do nebe. <br/>jen úzkost o sebe. <br/>jenom ta hra…&#160;&#160;&#160;&#160;&#160;a nic už za ní, <br/>o co si potmě ještě hrát.</p>
			<p class="MLP_verse_-0-12- ParaOverride-1">Jsi moje žádné slitování</p>
			<p class="MLP_verse_-0-12- ParaOverride-1">Darmo tě okřikám,&#160;&#160;&#160;&#160;&#160;otloukám na sto vrat…</p>
			<p class="MLP_verse_-0-12- ParaOverride-1">Jen dole v síni, <br/>v tom kulatém zrcadle <br/>vyvstane semtam šejdrem něčí dech </p>
			<p class="MLP_verse_-0-12- ParaOverride-1">jako korálový ostrov.</p>
			<p class="MLP_verse_-0-12- ParaOverride-1">Vyvstane, utone,&#160;&#160;&#160;&#160;&#160;jak dáno ostrovům.</p>
			<p class="MLP_verse_-0-12- ParaOverride-1">A nikde živá duše.</p>
		</div>
</body>
</html>